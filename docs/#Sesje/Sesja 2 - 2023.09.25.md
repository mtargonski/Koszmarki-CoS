Na początku: [[Magia w Barovii]]
>> [[Nightchill]], [[Wulfrig]]:  zaczynacie odczuwać niepokojące zmiany w otaczającym was świecie. Od kilku godzin, odkąd weszliście za Bramy Barovii, czujecie ciężar w splocie, teraz już nie możecie tego nazwać zmęczeniem, strachem. Wasza magia, jest inna, pomału się do niej dostrajacie.
>>Wulfrig, przywołujesz wspomnienie sprzed kilku godzin, gdy ratowałeś swoich towarzyszy przed śmiercią, lecząc Tauriel oraz wyciągając Radagasta z objęć śmierci. Teraz jak adrenalina już opadła, uświadamiasz sobie, że towarzyszyło Twoim zaklęciom uczucie jakby coś ciągnęło Cię wtedy w dół, jakby ręce niewidzialnych istot próbowały przeciągnąć Cię w otchłań. 
>>Podczas odpoczynku, Twoje modlitwy do bogini, zwykle tak pewne i mocne, teraz brzmią jak szepty w mrocznym, nieskończonym tunelu. 
>>Choć udało Ci się się przywrócić zdrowie towarzyszowi, czujesz wewnętrzne przekonanie, że wskrzeszenie z martwych, powrót do żywych kogokolwiek w tej krainie może być poza Twoimi możliwościami. Twoje połączenie z patronem, zwykle tak jasne i niezachwiane, teraz jest jak echo, które ginie w nieskończoności, nie widzisz już jej wyraźnie, Mgła ciągle zasłania jej oblicze.
>>
>>Nightchill, podobnie, teraz uświadamiasz sobie, że próbując rzucić wtedy czar, odczuwałaś podobne zakłócenia. 
>>Magia, która obudziła sie w Tobie i stałą się częścią Ciebie, stała się Twoją drugą naturą, teraz zamiast płynąć swobodnie, zdaje się być zniekształcona, jakby przepływała przez kręte, skomplikowane korytarze. 
>>
>>Czary, które zwykle wizualizujesz, które manifestują się jako jasne, kolorowe światła, teraz mają mroczny, cienisty odcień. 
>>Czujesz, że nawet najmocniejsze czary mogą nie wystarczyć aby wydostać się z tej krainy, czujesz że mogą nie działać tak, jak powinny, a ich moc może być zniekształcona lub całkowicie zablokowana przez wszechobecną mgłę.
>>
>>Oboje czujecie, że wasza magia jest jak ptak w klatce, uwięziony w tej krainie, niezdolny do ucieczki. W głębi duszy wiecie już, że Barovia jest miejscem, w którym stare, niezrozumiałe moce rządzą, a wasza magia, choć potężna, jest tu tylko cieniem tego, czym była kiedyś.
>>
>Nightchill, jako zaklinaczka, która rozumie naturę magii, czuje ją w sposób naturalny, pojmujesz, że Mgła, która otacza Barovię, zdaje się wchłaniać magię, przekształcając ją w coś innego, coś obcego, blokować. 

Odpoczynek, 
[[Rest - odpoczynek]]

# Podsumowanie

## streszczenie

**Podsumowanie sesji:**
Drużyna, wyczerpana po wcześniejszej walce, zdecydowała się na kilkugodzinny odpoczynek. Stopniowo zdawali sobie sprawę z przerażającego ryzyka, jakie niesie ze sobą Dolina Barovii. Magowie w ich gronie wyczuwali zmiany w magii, która otaczała ich teraz, była ona inna, jakby sponiewierana, jak oni sami, uwięziona w wszechogarniającej mgle. To było tak, jakby ta mgła śledziła ich każdy ruch, gotowa w każdej chwili ich pochłonąć.

Bohaterowie spróbowali opuścić posiadłość. Jednak już na starcie doświadczyli, że drzwi i okna zostały zabezpieczone magicznie, gdy odpoczywali. Nie byli pewni, czy to zabezpieczenie miało zapobiec ich ucieczce, czy też chronić przed wtargnięciem do domu czegoś z zewnątrz.

Wreszcie, zdecydowali się zbadać jedyną możliwą drogę ucieczki - stalowe drzwi. Tam odkryli schody w dół, prowadzące do mrocznych piwnic, krypt i lochów. W podziemiach natknęli się na sarkofagi i tajemnicze przejście do głębszych lochów. Zagłębiając się w mrocznych korytarzach, stali się ofiarami przerażającej pułapki lub zagadki, która pozbawiła ich przytomności.

Obudzili się pojedynczo, w niewielkich celach, pozbawieni swojego ekwipunku. W jednej z celi natknęli się na młodą kobietę, Willę, która podawała się za służącą rodziny Lugosi. Wyczerpana, miała na szyi dwa ugryzienia wampira i nie była w stanie przypomnieć sobie, jak długo przebywała w lochach ani jakie przerażające wydarzenia miały miejsce.

Niedługo potem, podczas próby ucieczki z lochów, drużyna natknęła się na małą postać człowiekomysza Igora. Opowiedział im, że hrabia Lugosi ostatnio przestał być sobą i stał się czymś złym. Prosił o pomoc w uwolnieniu hrabiny.

Bohaterowie, zdecydowani na konfrontację z hrabią, wiedząc już, że jest on wampirem, stoczyli z nim krwawą walkę. Hrabia ranił kilka postaci, kosztując krew kilku dziewczyn, lecz także został sam poważnie ranny i musiał uciekać do sąsiedniej komnaty, najwyraźniej, aby zregenerować swoje siły.

Nie czekając, drużyna opuściła lochy, starając się odnaleźć hrabinę, jednak po przeczytaniu notatek hrabiego zdecydowali, że uwolnienie jej może im bardziej zaszkodzić, dlatego opuścili posiadłość.

Na zewnątrz, spotkali starszego mężczyznę prowadzącego czarny powóz. Mężczyzna pytał ich o rodzinę Lugosi i tłumaczył, że miał ich zawieźć na spotkanie z burmistrzami w miastach krainy. Drużyna zdecydowała, że nie powie mu o wydarzeniach i wpuściła go do środka, zamykając za nim drzwi na klucz, po czym skradła mu powóz i ruszyła w kierunku Barovii.

Podczas podróży przez mglisty las, zaczęli dostrzegać dziwne obrazy i postacie na niebie i w lesie. Nie byli pewni, czy to iluzje, czy też rzeczywiste zjawiska. W oddali widzieli wioskę ukrytą w mgle, a ponad nią na wysokiej skale górował czarny zamek.