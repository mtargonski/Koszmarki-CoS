# Synopsis
Gracze wjeżdżają do [[Wioska Barovia]]
Spotkają [[Ismark Kolyanowicz]] w karczmie, zaprosi ich do swojego domu gdzie spotkają [[Ireena Kolyanova]] którzy po proszą ich o pomoc, aby Ireena mogła podróżować z nimi do [[Vallaki]].
Poprosza ich, przed opuszczeniem wioski, o pomoc w przeniesienie trumny ojca [[Kolyan Indirovich]]na cmentarz i pochowanie go



# Podsumowanie

## streszczenie

**Podsumowanie sesji:**
Drużyna wkracza na tajemnicze ziemie Barovii, zostawiając powóz tuż przed miastem. Niestety koń zostaje spłoszony i pędzi daleko przez wioskę. Wioska wygląda w dużej mierze na opuszczoną, część budynków stoi pusta. W oddali za wioska, na wysokiej pionowej skale widać za mgłą kontury Zamku Ravenloft.

Wchodząc do wioski, spostrzegają kruka o niebieskim zabarwieniu skrzydeł, który wydaje się prowadzić ich do jednego z budynków. Jest to Tawerna Krew Winorośli, gdzie postacie poznają Ismarka Kolyanowicza, który zaprasza ich do swojego domu na odpoczynek.

Po drodze, zostawiają wcześniej uratowaną Willę, w domu jej matki Marii, która jest rozpaczliwie smutna. Dowiadują się, że druga córka Gertruda również zaginęła, najpewniej udała się w kierunku Zamku Ravenloft za swoim wybrankiem Doru, który był jednym z ludzi, którzy podjudzali lokalnych chłopów do ataku przeciwko Diabłu Strahd kilka miesięcy temu. Radagast znajduje na piętrze szmacianą lalkę należącą kiedyś do Gertrudy z napisem "Bez Blinskiego nie ma zabawy".

Od Ismarka, grupa dowiaduje się, że w ostatnich dniach zmarł jego ojciec Kolyan Indirovich, a teraz on sam sprawuje urząd burmistrza wioski. Nie jest to łatwe, gdyż spora grupa ludzi opuściła wioskę, udając się do Vallaki, a pozostali nie ufają Ismarkowi, nie wierząc że jest w stanie cokolwiek zrobić i obwiniają zarówno jego ojca, jak i jego, że pozwolili, a nawet zachęcali ludzi do ataku na Strahda.

W posiadłości burmistrza, drużyna poznaje siostrę Ismarka, Ireenę Kolyanovą. Ismark prosi postacie, aby pomogli mu z rana przenieść trumnę z ciałem ojca na cmentarz, aby go pochować, gdyż nikt z wioski nie chce mu pomóc, bojąc się klątwy i złości Strahda. 

Po wysłuchaniu historii postaci, Ismark oznajmia, że tutaj raczej nie znajdą żadnych informacji, że może jedynie jego siostra wie coś z książek, i że powinni udać się do Vallaki i tam szukać informacji wśród bardziej zamożnych i oczytanych osób. Prosi również, aby zabrali ze sobą jego siostrę Ireenę, że tutaj nie jest dla niej bezpiecznie, a za murami Vallaki nic złego jej nie będzie grozić. Ireena dzieli się z drużyną kilkoma historiami, wyczytanymi z książek "Legenda o Lugdanie" o walecznej kobiecie rycerzu Zakonu Srebrnego Smoka, która dzielnie walczyła z nieumarłymi, która jest inspiracją dla Ireeny oraz "Kręgi Barovii", która jest piękną baśnią czytaną dzieciom o początkach krainy Barovii, o pięknych starożytnych wróżkach o ogromnej mocy i wielkim sercu oraz o nadejściu zła i ciemności.

W nocy, drużyna ma kolejny sen/wizję z tajemniczą starszą kobietą, Madam Eva, która po raz kolejny prosi ich o jak najszybsze spotkanie. Dodatkowo, w nocy posiadłość jest atakowana przez grupy wilków, które po pewnym czasie rezygnują z ataku i uciekają z powrotem do lasu. 

Rankiem, wszyscy udają się na cmentarz, gdzie w zrujnowanym, ograbionym kościółku spotykają zapłakanego ojca Donavicha, w gorliwej modlitwie, który odprawia nabożeństwo na cmentarzu. Pod koniec ceremonii, pod cmentarz podjeżdża znany wszystkim czarny powóz prowadzony przez czarnego konia. Wysiada z niego poznany wcześniej woźnica oraz szlachetnie wyglądający dżentelmen. Woźnica zdaje się nie zauważać drużyny i nie daje poznać po sobie, iż niedawno się widzieli. Przekazuje on na ręcę Ireeny białe lilie wraz z kondolencjami oraz zaprasza ją do Zamku, gdzie będzie bezpieczna. Ismark w napływie złości atakuje mężczyznę, wyzywając go. W odwecie, raczej od niechcenia, Strahd podnosi rękę w stronę Ismarka, który zostaje sparaliżowany okropnymi wizjami. Na pożegnanie, Strahd rzucając czar, podnosi z cmentarza kilka zombi. Drużyna radzi sobie z nimi bez większych przeszkód.

Na koniec, ojciec Donavich, w przerażeniem i w trwodze, pyta się drużyny, czy tak jak przed chwilą pokonali zombie, są również w stanie zabić wampiry. Informuje ich, że jeden z nich, jest w piwnicy pod kościołem, prosi ich, aby skończyli cierpienia jego syna.

